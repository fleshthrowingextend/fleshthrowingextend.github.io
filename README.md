Я просто поруч сяду, помовчу.  
І в спокої заколихаю хаос.  
На підвіконні ставлячи свічу,  
Потопимо у тьмі квартири пафос.  

На двох розділимо глибокі думи,  
І невідомості поділимо на два.  
У іграх нульової суми,  
Для нас сценарію катма.  

І вибухнемо силою новою,  
І зрушимо стіну заввишки з небо,  
Я віддаюсь тобі із головою,  
І буду поруч завжди, коли треба.  

---

Я не поет, що пише вірші.  
І не актор, що грає ролі,  
Не фахівець у жодній ніші,  
Я лиш женець у дикім полі.  

Зійшли жнива, а з ними я,  
Гострю свої серпи зі сталі,  
Щоби косити навмання,  
Збиваючи зерня в запалі.  

Йде боротьба за врожаї,  
Все менше їх дають ґрунти,  
Лишаються лиш холуї,  
Уже обрав ким будеш ти?
