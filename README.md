[День короля](#4)  
[Прошу, помовч, хоча б на мить](#3)  
[Я просто поруч сяду, помовчу.](#2)  
[Я не поет, що пише вірші.](#1)

---
<a name="4"></a>
Твій біль вже менше тут болить,  
Бо час іде, і мить за мить,  
Коли у небі не гримить,  
Спокійні ночі, добрі ранки.  
І наші віддаляються світанки,  
І вже німіють, рідшають дзвінки.  
І в результаті біфурка́ції,  
Лишаються лиш квіти нації.  
Твій біль втрачає тут реакції.  

---
<a name="3"></a>
Прошу, помовч, хоча б на мить,  
Закрийся, голосе одвічний,  
Нестерпно в нутрощах бурчить,  
Мій голодаючий Світличний.  

Я би міг писати пісні,  
Я би міг виступати в театрі,  
І вигукувати голосні,  
Які зрештою ніц не варті.  

Та знову йду ерзацом між ерзаців,  
Коли довкола все по колу,  
Суцільна писанина, без абзаців.  
А замість правди напівправди голі.  

---
<a name="2"></a>
Я просто поруч сяду, помовчу.  
І в спокої заколихаю хаос.  
На підвіконні ставлячи свічу,  
Потопимо у тьмі квартири пафос.  

На двох розділимо глибокі думи,  
І невідомості поділимо на два.  
У іграх нульової суми,  
Для нас сценарію катма.  

І вибухнемо силою новою,  
І зрушимо стіну заввишки з небо,  
Я віддаюсь тобі із головою,  
І буду поруч завжди, коли треба.  

---
<a name="1"></a>
Я не поет, що пише вірші.  
І не актор, що грає ролі,  
Не фахівець у жодній ніші,  
Я лиш женець у дикім полі.  

Зійшли жнива, а з ними я,  
Гострю свої серпи зі сталі,  
Щоби косити навмання,  
Збиваючи зерня в запалі.  

Йде боротьба за врожаї,  
Все менше їх дають ґрунти,  
Лишаються лиш холуї,  
Уже обрав ким будеш ти?
