# Збірка невиданих віршів  

### Зміст  
- [Роби, чуєш, роби!](#14)  
- [Ба](#13)  
- [Нігілізм](#12)  
- [Перкусія](#11)  
- [Любов пробачає усе](#10)  
- [розбите серце більше не болить](#9)  
- [Сто книг тому](#8)  
- [Світи, палай](#7)  
- [Війна, війна, війна, війна!](#6)  
- [Існують речі очевидні не для всіх](#5)  
- [День короля](#4)  
- [Прошу, помовч, хоча б на мить](#3)  
- [Я просто поруч сяду, помовчу.](#2)  
- [Я не поет, що пише вірші.](#1)  



<a name="11"></a>
## Перкусія  

Відбиваю пʼятою у такт із собою,  
Відлітаю з неволі від болі німої,  
Неспокійно шукаю у залі покою,  
Ніби тут, ніби там, ні на небі, ні в морі.  
Поміж звуків та світла,  
Монотонна палітра,  
Розмиває кордони,  
Градієнтами фони.  
І малює акрилом,  
Нас під білим вітрилом.  
Одіссей вирушає додому,  
І приходить до тями із коми.  
Все довкола суцільна ілюзія,  
До життя повертає перкусія.  


<a name="12"></a>
## Нігілізм  

Ніщо немає сенсу,  
А отже й нігілізм.  
В епоху декадансу,  
Хай квітне гедонізм.  
Від себе і до себе,  
Ніколи не втечеш,  
І навіть будь на небі,  
Не відчуваєш меж.  
Немає більше віри,  
Немає вже моралі,  
Все чорно-біле сірим,  
Донизу по спіралі.  

<a name="13"></a>
## Ба  

Я сьогодні слухаю джаз,  
І читаю вірші про природу.  
В цьому світі немає вже «нас»,  
Ба, яка там у вас погода?  

«Покружляємо в танці щока до щоки».  
Я віддав би усе за нагоду,  
Доторкнутись востаннє твоєї руки.  
Ба, яка там у вас погода?  

«Мій дід танцював краще за всіх».  
Він чекає тебе біля входу.  
Там і миті щасливі, і сльози, і сміх.  
Ба, надіюсь там гарна погода.  


<a name="14"></a>
## Роби, чуєш, роби!  

Роби, чуєш, роби!  
Минають безслідно роки,  
Минають і відчуття,  
Чого лиш варте життя?  
Коли в невагомості ти,  
Не знаєш куди плести.  
Не знаєш куди себе діти.  
Сіра осінь міняє літо.  
І летять десь у вирій птахи,  
Ми ж торуємо власні шляхи.  
Не шукаємо світла в тунелі,  
Ми несемо його у серцях,  
І малюємо зорі на стелі,  
Що відблискують в наших очах.  
Не спиняйся, чуєш, іди!  
Напивайся удосталь води,  
А ми будем тобі подорожні,  
Проганяти думи тривожні.  
І нехай наші зорі зі стелі,  
Шлях покажуть тобі у пустелі.  


<a name="10"></a>
## Любов пробачає усе  

Любов пробачає усе,  
Любов тебе піднесе,  
До щастя на сьоме небо,  
Любов — це увага до тебе.  

До внутрішніх голосів,  
Чеснот твоїх та гріхів.  
Любов лиш тоді не прощає,  
Коли вона відмирає.  


<a name="9"></a>
## розбите серце більше не болить  

розбите серце більше не болить,  
лиш поміж ран йому пече від солі,  
якщо лікує час — коли та мить,  
в яку ми всі позбудемося болі.  


<a name="8"></a>
## Сто книг тому  

Сто книг тому,  
Я десь тону,  
Коли ж читаю,  
то злітаю.  

Сто книг по тому,  
Вже свідомо,  
На двох стою,  
І думку маю.  


<a name="7"></a>
## Світи, палай  

Світи, палай,  
Запалюй зорі!  
Стань ліхтарем в безкраїм морі.  

Будь маяком для моряків.  
Ставай до нас, ставай своїм.  
Читай, кохай, лупай же скали!  

Ціль високо, іди помалу.  
Світ пізнавай, мов з молоду.  
Слухай людей, мов з голоду.  

Твори сьогодні — завтра хтозна,  
А чи настане взагалі?  
Зима закутана, морозна,  
Заквітне на палкій землі.  


<a name="6"></a>
## Війна, війна, війна, війна!  

Війна, війна, війна, війна!  
До дна! До дна! До дна!  
Вливаючи вина  
французського, вона —  
кричала їм: "До дна!"  
Війна... війна...  


<a name="5"></a>
## Існують речі очевидні не для всіх  

Існують речі очевидні не для всіх,  
І чим раніше ми позбудемось ілюзій,  
І віддамося справі з голови до ніг,  
Тим менше буде шокових контузій.  


<a name="4"></a>
## День короля  

Твій біль вже менше тут болить,  
Бо час іде, і мить за мить,  
Коли у небі не гримить,  
Спокійні ночі, добрі ранки.  
І наші віддаляються світанки,  
І вже німіють, рідшають дзвінки.  
І в результаті біфурка́ції,  
Лишаються лиш квіти нації.  
Твій біль втрачає тут реакції.  


<a name="3"></a>
## Прошу, помовч, хоча б на мить  

Прошу, помовч, хоча б на мить,  
Закрийся, голосе одвічний,  
Нестерпно в нутрощах бурчить,  
Мій голодаючий Світличний.  

Я би міг писати пісні,  
Я би міг виступати в театрі,  
І вигукувати голосні,  
Які зрештою ніц не варті.  

Та знову йду ерзацом між ерзаців,  
Коли довкола все по колу,  
Суцільна писанина, без абзаців.  
А замість правди — напівправди голі.  


<a name="2"></a>
## Я просто поруч сяду, помовчу  

Я просто поруч сяду, помовчу.  
І в спокої заколихаю хаос.  
На підвіконні ставлячи свічу,  
Потопимо у тьмі квартири пафос.  

На двох розділимо глибокі думи,  
І невідомості поділимо на два.  
У іграх нульової суми,  
Для нас сценарію катма.  

І вибухнемо силою новою,  
І зрушимо стіну заввишки з небо,  
Я віддаюсь тобі із головою,  
І буду поруч завжди, коли треба.  


<a name="1"></a>
## Я не поет, що пише вірші  

Я не поет, що пише вірші.  
І не актор, що грає ролі,  
Не фахівець у жодній ніші,  
Я лиш женець у дикім полі.  

Зійшли жнива, а з ними я,  
Гострю свої серпи зі сталі,  
Щоби косити навмання,  
Збиваючи зерня в запалі.  

Йде боротьба за врожаї,  
Все менше їх дають ґрунти,  
Лишаються лиш холуї,  
Уже обрав ким будеш ти?  

---  
